                                                            Dane wejściowe, przetwarzanie i dane wyjściowe
                                                            ______________________________________________
1. Jeśli umiarkowanie aktywna osoba zmniejsza ilość przyjmowanych kalorii o 500 dziennie, może stracić około 2 kilogramów miesięcznie. Napisz program, w którym użytkownik ma wprowadzić swoją początkową wagę, a następnie program wyświetli tabelę pokazującą, jaka powinna być oczekiwania waga na koniec kważdego miesiąca przez następne 6 miesięcy, o ile użytkownik pozostnie na tej diecie.

2. Pewna osoba płaci co miesiąc określoną kwotę jako opłatę za samochód. Zaprojektuj program, który poprosi użytkownika o podanie comiesięcznej kwoty i liczby miesięcy, w których była dokonywana wpłata. Program powinien wyświetlić całkowitą kwotę, którą zapłacił użytkownik.

3. W jednym opakowaniu jest 40 ciasteczek. Na opakowaniu jest informacja, że w śodku znajduje się 10 porcji, a jedna porcja to 300 kalori.. Zaprojektuj program, który będzie pytał użytkownika, ile ciasteczek zjadł, i wyświetli liczbę spożytych kalorii.

4. Zaprojektuj program, który będzie prosił użytkownika o wprowadzenie liczby kobiet i mężczyzn uczęszcających na zajęcia. Program powinien następnie wyświetlić, jaki jest procent kobiet i mężczyzn na zajęciach.
Podpowiedź: Załóżmy, że na zajęcia uczęszcza 8 mężczyzn i 12 kobiet. Razem jest więc 20 studentów. Procentowy udział mężczyzn możemy obliczyć jako 8/20 = 0,4 czyli 40%. Procentoway udział kobiet możemy obliczyć jako 12/20 = 0,6 czyli 60%.

5. Przepis na ciasteczka jest następujący:
- 1,5 szklanki cukru
- 1 szklanka masła
- 2,75 szklanki mąki
Dzięki temu przepisowi można upiec 48 ciasteczek. Zaprojektuj program, który będzie pytał użytkownika, ile ciasteczek chce upiec, a następnie wyświetli, ile szklanek każdego ze składników będzie potrzebował użytkownik, aby upiec wskazaną liczbę ciasteczek.

                                                                           Moduły (void)
                                                                           _____________
6. Zaprojektuj program skłądający się z modułów, który będzie prosił użytkownika o wprowadzenie miesięcznych kosztów związanych z posiadaniem samochodu, takich jak rata kredytu, składka ubezpieczeniowa, paliwo, olej, opony i serwis. Program powinien wyświetlać sumę tych wydatków, a także ksozt roczny.

7. Stadion ejst podzielony na trzy strefy. Bilety w strefie A kosztują 70 złotych, w strefie B kosztują 55 złotych, a w strefie C - 32 złotych. Zaprojektuj program składający się z modułów, który będzie prosił użytkownika o wprowadzneie liczby sprzedanych biletów w każdej ze stref, a następnie wyświetli całkowity wpływ ze sprzedaży biletów

8. Zaprojektuj program składający się z modułów, który będzie obliczał i wyświetlał wskaźnik masy ciała (BMI) użytkownika. Wskaźnij BMI jest często wykorzystywany, aby określić, czy dana osoba ma niedowagę czy nadwagę. Wzór na wskaźnik BMI wygląda następująco: BMI = masa * wzrost^2

9. Firma zarejestrowana w Stanach Zjednoczonych zajmująca sięsprzedażą detaliczną musi raz w miesiącu sporządzać raport sprzedaży zawierający wartość sprzedaży, wartość podatku stanowego i wartość podatku w hrabstwie. Stawka podatku stanowego wynosi 4%, a podatku w hrabstwie - 2%. Zaprojektuj program składający się z modułów, który będzie prosił użytkownika o wprowadzenie wartości miesięcznej sprzedaży. Na jej podstawie program powinien obliczyć i wyświetlić następujące wartości:
- wartość podatku naliczonego w hrabstwie;
- wartość podatku stanowego;
- całkowita wartość podatku (suma obu podatków).

                                                                 Struktury warunkowe i logika boolowska
                                                                 ______________________________________
                                                                 
10. Zaprojektuj program, który będzie prosiłużytkownika o wprowadzenie liczby z przedziału 1-10. Program powinien następnie wyświetlić tę liczbę zapisaną cyframi rzymskimi. Jeśli wprowadzona przez użytkownika liczba jest spoza przedziału, program powinien wyświetlić komunikat o błędzie.

11. Pole powierzchni prostokąte jest równe iloczynowi długości jego boków. Zaprojektuj program, który będzie prosił użytkownika o wprowadzenie długości boków dwóch prostokątów. Program powinien poinformować użytkownika, który z prostokątów ma większe pole powierzchni lub czy pola powierzhni są takie same.

12. Data 10 czerwca 1960 jest wyjątkowa, ponieważ można ją zapisać w takiej formie, że w wyniku pomnożenia dnia i miesiąca otrzymamy rok: 10/6/60. Zaprojektuj program, który będzie prosił użytkownika o wprowadzenie dnia, miesiąca (jako liczby) i roku (w postaci dwucyfrowej). Program powinien sprawdzić, czy iloczyn dnia i miesiąca będzie równy rokowi. Jeśli tak, powinien się wyświetlić komunikat informujący, że data jest magiczna. W przeciwnym razie powinien się wyświetlić komunikat, że data nie jest magiczna.

13. Kolor czerwony, niebieski i żółty nazywane są kolorami podstawowymi, ponieważ nie da się ich uzyskać, mieszając ze sobą inne kolory. Mieszając kolory podstawowe, uzyskamy kolory pochodne w następujący sposób:
- w wyniku wymieszania kolorów czerwonego i niebieskiego otrzymamy kolor fioletowy;
- w wyniku wymieszania kolorów czerwonego i żółtego otrzymamy kolor pomarańczowy;
- w wyniku wymieszania kolorów niebieskiego i żółtego otrzymamy kolor zielony.
Zaprojektuj program, który będzie prosił użytkownika o wprowadzenie nazw dówch kolorów podstawowych. Jeżeli użytkownik wprowadzi inny tekst niż "czerwony", "niebieski" lub "żółty" (nie ma konieczności stosowania typu danych "string", można zadeklarować kolory jako liczby całkowite i przedstawić je w instrukcji programu dla użytkownika) program powinien wyświetlić komunikat błędu. W przeciwnym razie program powinien wyświetlić nazwę koloru powstałego w wyniku wymieszania dwóch wprowadzonych kolorów.

14. Stwórz grę, która będzie zliczała monety 1-, 2-, 5-, 10- i 50-groszowe i sprawdzała, czy ich suma daje jedną złotówkę. Program powinien poprosić użytkownika, aby wprowadził po kolei liczbę monet 1-groszowych, 2-groszowych, 5-groszowych, 10-groszowych i 50-groszowych. Jeżeli suma monet będzie równa jednej złotówce, program powinien pogratulować użytkownikowi wygranej. W przeciwnym razie program powinien wyświetlić komunikat informujący, czy suma byłą mniejsza czy większa od złotówki.

15. Zaprojektuj program, który prosi użytkownika o wpisanie roku, a następnie wyświetla komunikat wskazujący, czy dany rok jest rokiem przestępnym, czy nie. Użyj następującej logiki, aby rozwinąć swój algorytm:
- Jeśli rok można podzielić bez reszty przez 100 i jest dodatkowo podzielny bez reszty przez 400, to jest to rok przestępny. Na przykłąd rok 2000 jest rokiem przestępnym, ale 2010 nie jest.
- Jeśli rok nie jest podzielny bez reszty prez 100, ale jest podzielny bez reszty przez 4, to jest rokiem przestępnym. Na przykład rok 2008 jest rokiem przestępnym, ale 2009 nie jest.

                                                                      Struktury cykliczne (pętle)
                                                                      ___________________________                                                                 
16. Napisz program który dla wczytanej z klawiatury liczby n wypisze na ekran liczby równe ich kwadratom z zakresu 1 do n (1,4,9 ... n^2)

17. Biegając na bieżni, można w ciągu minuty spalić 3,9 kalorii. Zaprojektuj program, który w pętli wyświetli liczbę spalonych kalorii po 10,15,20,25 i 30 minutach biegania.

18. Zaprojektuj program, który będzie prosił użytkownika o wprowadzenie szeregu liczb dodatnich. Kiedy użytkownik wprowadzi ujemną liczbę, będzie to oznaczało, że chce zakońćzyć wprowadzanie liczb. Po wprowadzeniu liczb program powinien wyświetlić ich sumę.

19. Zaprojektuj program, który będzie prosił użytkownika o wprowadzenie danych i obliczał średnie opady deszczu w danym roku. Na samym początku program powinien poprosić o wprowadzenie liczby lat - pętla zewnętrzna będzie wykonywała ietracje dla każdego roku. Pętla wewnętrzna będzie wykonywała 12 iteracji - dla każdego z miesięcy. W każdej iteracji pętli wewnętrznej program powiniem poprosić użytkownika o sumę opadów w danym miesiącu. Po wykonaniu wszystkich iteracji program powinien wyświetlić liczbę miesięcy, sumę opadów i średni miesięczny opad deszczu we wskazanym okresie.

20. Zapis n! oznacza w matematyce silnię liczby nieujemnej n. Silnia liczby n jest równa iloczynowi wszystkich liczb całkowitych od 1 do n. Przykładowo:
7! = 1*2*3*4*5*6*7 = 5040, natomiast 4! = 1*2*3*4 = 24.
Zaprojektuj program, który będzie prosił użytkownika o wprowadzenie nieujemnej liczby całkowitej, a następnie wyświetlał jej silnię.

21.Zaprojektuj program, który będzie używał zagnieżdżonych pętli do wyświetlania tabliczki mnożenia dla liczb od 1 do 12. Wynik programu powinien wyglądać tak:
1*0=0
1*1=1
1*2=2
1*3=3
i tak dalej...
12*9=108
12*10=120
12*11=132
12*12=144

                                                             Funkcje + generowanie liczb pseudolosowych
                                                             __________________________________________
22. Jedna stopa odpowiada 12 calom. Zaprojektuj funkcję o nazwie feetToInches, która będzie przyjmowałą jako argument liczbę stóp i zwracała odpowiadającą jej liczbę cali. Wywował tę funkcję w programie, który poprosi użytkownika o wprowadzenie liczby stóp, a następnie wyświetli odpowiadającą im liczbę cali.

23. Zaprojektuj funkcję o nazwie max, która będzie przyjmowała jako argumenty dwie liczby całkowite i zwracała wartość równą większej z tych liczb. Przykładowo po przekazaniu do funkcji liczb 7 i 12 funkcja powinna zwrócić wartość 12. Wywołaj tę funkcję w programie, który poprosi użytkownika o wprowadzenie dwóch liczb całkowitych, a następnie wyświetli wartość większej z nich.

24. Zaprojektuj program do odgadywania liczb. Program powinien generować liczbę losową z zakresu 0 -100, a następnie poprosić użytkownika o odgadnięcie numeru. Za każdym razem, gdy użytkownik zgłasza swoje przypuszczenia, program powinien wskazać czy liczba byłą zbyt duża czy zbyt mała. Gra skończy się, gdy użytkownik prawidłowo odgadnie numer. Po zakończeniu gry program powinien wyświetlić liczbę prób wykonanych przez użytkownika.

25. Liczba pierwsza to taka liczba, która dzieli się tylko przez 1 i przez samą siebię. Przykładowo liczbą pierwszą jest 5, ponieważ dzieli się tylko prez 1 i przez 5. Ale liczba 6 nie jest liczbą pierwszą, dzieli się bowiem przez 1,2,3 i 6. Zaprojektuj funkcję boolowską (typ danych bool) o nazwie isPrime, która będzie przyjmowała argument w postaci liczby całkowitej i zwracałą wartość True, jeżeli liczba ta jest liczbą pierwszą lub - w przeciwnym wypadku - wartość False. Wywołaj tę funkcję w programie, który poprosi użytkownika o wprowadzenie liczby, a następnie wyświetli komunikat informujący, czy dana liczba jest liczbą pierwszą.

26. Zaprojektuj program, dzięki któremu użytkownik będzie mógł zagrać z komputerem w grę "papier, kamień, nożyce". Program powinien wyglądać następująco:
a) Po uruchomieniu programu należy wygenerować losową liczbę z przedziału 1-3. Jeżeli liczba ta jest równa 1, oznacza to, że komputer wylosował kamień. Jeżeli liczba jest równa 2, komputer wylosował papier. Jeżeli liczba jest róna 3, komputer wylosował nożyce. Nie wyświetlaj na razie tego wyniku.
b) Uzytkownik wprowadza za pomocą klawiatury, czy wybrał kamień, papier czy nożyce.
c) Wyświetla się informacja, co wybrał komputer.
d) Komputer wyświetla komunikat informujący, czy wygrał użytkownik czy komputer. Zwycięzcę określa się za pomocą następujących reguł:
- Jeżeli pierwszy gracz wybrał kamień, a drugi wybrał nożyce, wygrywa kamień
- Jeżeli pierwszy gracz wybrał nożyce, a drugi wybrał papier, wygrywają nożyce
- Jeżeli pierwszy grac zwybrał papier, a drugi wybrał kamień, wygrywa papier
- Jeżeli obaj gracze dokonają takiego wsamego wyboru, grę trzeba powtórzyć

27. Jednoręki bandyta to maszyna hazardowa, do któej gracz wrzuca monety po czym pociąga za dźwignię (lub naciska przycisk). Maszyna następnie wyświetla serię losowych symboli. Jeżeli co najmniej dwa symbole do siebie pasują, gracz wygrywa określoną sumę pieniędzy, które maszyna mu wypłaca.Zaprojektuj program, który będzie symulował działanie jednorękiego bandyty. Po uruchomieniu program powinien wykonać następujące czynności:
- Użytkownik podaje wartosc pieniezna zainwestowana w gre (wartosc wstepna)
- Program prosi gracza o wrzucenie do maszyny dowolnej sumy pieniędzy (o ile nie przekracza wartosci dostepnych pieniedzy gracza)
- Zamiast symboli program wyświetla w sposób losowy kilka słów z następującej listy: Wiśnie, Pomarańcze, Śliwki, Dzwonki, Melony, Sztabki
- Program trzykrotnie losuje i wyświetla słowo z tej listy.
- Jeśli żadne z wyświetlonych słów do siebie nie pasują, program wyświetla komunikat, że gracz stracił podana sume pieniedzy. Jeżeli pasują do siebie dwa słowa, program informuje użytkownika, że wygrał kwotę równą dwukrotności sumy wrzuconej do maszyny. Jeżeli pasują do siebie wszystkie trzy słowa, program informuje użytkownika, że wygrał kwotę równą trzykrotności sumy wrzuconej do maszyny.
- Program pyta użytkownika, czy chce zagrać jeszcze raz. Jeśli tak, poprzednie kroki należy powtózyć. Jeśli nie, program wyświetla wstępną wartość podaną przez użytkownika, łączną ilość prób oraz ostateczną sumę którą otrzymał użytkownik.

                                                                             Tablice
                                                                             _______
28. Zaprojektuj program, w którym użytkownik będzie mógł wprowadzić 10 liczb. Program powinien zapisać liczby w tablicy, a potem wyświetlić następujące informacje:
- wartość najmniejszej liczby w tablicy
- wartość największej liczby w tablicy
- sumę wszystkich liczb w tablicy
- średnią wartość wszystkich liczb w tablicy

29. Zaprojektuj program, który będzie wyświetlał liczbę dni w każdym z miesięcy. Program powinien wyświetlać następujące informacje:
Styczeń ma 31 dni.
Luty ma 28 dni.
Marzec ma 31 dni.
...
Grudzień ma 31 dni.

W programie powinny występować dwie tablice równoległe: 12-elementowa tablica zawierająca ciąg znaków zainicjalizowana nazwami miesięcy i 12-elementowa tablica liczb całkowitych Integer zainicjalizowana liczbą dni w poszczególnych miesiącach. Aby wyświetlić wynik, prześledź za pomocą pętli obie tablice, pobierając z nich nazwę miesiąca i liczbę dni.

30. Zaprojektuj program, w którym wykorzystane będą dwie tablice równoległe: tablica ciągów znaków o nazwie people zainicjalizowana imionami siedmiorga Twoich przyjaciół i tablica ciągów znaków o nazwie phoneNumbers zainicjalizowana numerami telefonów Twoich przyjaciół. Program powinien umożliwić użytkownikowi wprowadzenie umienia, a następnie wyszukać je w tablicy people. Jeżeli imię zostanie odnalezione, program powinien odczytać numer telefonu danej osoby z tablicy phoneNumbers i wyświetlić go. Jeżeli dana osoba nie zostanie odnaleziona w tablicy people, program powinien o tym poinformować za pomocą odpowiedniego komunikatu. 

31.Zaprojektuj program, który będzie tworzył tablicę dwuwymiarową z losowymi liczbami całkowitymi z zakresu 0-10 składającą sięz 7 wierszy i 7 kolumn. Program powinien w każdym elemencie tablicy umieścić liczbę losową, a następnie przeszukiwać tablicę pod kątem punktów siodłowych. Punkt siodłowy to element, którego wartość jest równa wszystkim innym wartościom w tym samym wierszu lub od nich mniejsza i jest równa innym wartościom w tej samej kolumnie lub do nich większa. Program powinien wyświetlać wartości wszystkich punktów siodłowych znalezionych w tablicy (jeśli takie istnieją).

                                                                     Przetwarzanie tekstu
                                                                     ____________________
32. Zaprojektuj program, który poprosi użytkownika o wprowadzenie ciągu znaków. Program powinien wyświetlić liczbę spółgłosek i liczbę samogłosek występujących w ciągu znaków. 

33. Zaprojektuj program, który poprosi użytkownika o wprowadzenie ciągu znaków skłądającego się z ciągu cyfr. Program powinien wyświetlić sumę wszystkich cyfr w ciągu znaków. Przykładowo jeśli użytkownik wprowadzi ciąg 2514, program powinien wyświetlić liczbę 12, czyli sumę cyfr 2,5,1 i 4 (aby zamienić znak na liczbę całkowitą, skorzystaj z funkcji bibliotecznej "stoi")

34. Zaprojektuj program, który poprosi użytkownika o wprowadzenie ciągu znaków, a następnie wyświetli znak, który występuje w ciągu najczęściej.

35. Wiele amerykańskich firm prezentuje swój numer telefonu w następujący sposób: 555-GET-FOOD. Dzięki temu klientom łatwiej jest go zapamiętać. W tradycyjnym telefonie do każdej cyfry są przypisane litery, według następującego klucza:
A,B,C = 2
D,E,F = 3
G,H,I = 4
J,K,L = 5
M,N,O = 6
P,Q,R,S = 7
T,U,V = 8
W,X,Y,Z = 9

Zaprojektuj program który poprosi użytkownika o wprowadzenie 10-znakowego numeru telefonu, w formacie XXX-XXX-XXXX. Program powinien następnie wyświetlić numer telefonu, w którym litery zostanązastąpione odpowiadającym ich cyfrom. PRzykłądowo jeśli użytkownik wprowadzi numer telefonu 555-GET-FOOD, program powinien wyświetlić 555-438-3663.

36. Zaprojektuj program, który poprosi użytkownika o wprowadzenie hasła, a następnie przeanalizuje to hasło pod kątem następujących słąbych punktów:
- składa się z mniej niż 8 znaków
- nie zawiera co najmniej jednej dużej litery i jednej małej litery
- nie zawiera co najmniej jednej cyfry
- nie zawiera co najmniej jednego znaku specjalnego (znaku, który nie jest literą ani cyfrą)
- jest ciągiem kolejnych wielkich liter (takich jak ABCDE)
- jest ciągiem kolejnych małych liter (takich jak abcde)
- jest sekwencją kolejnych cyfr numerycznych (takich jak 12345)
- jest sekwencją powtarzających się znaków (np. ZZZZZ lub 55555)

                                                                        Obsługa plików
                                                                        ______________
 37. Załóżmy, że na dysku znajduje się plik o nazwie numery.txt, w którym zapisany jest szereg liczb. Zaprojektuj program, który wyświetli wszystkie liczbe zapisane w tym pliku.
 
 38. Załóżmy, że na dysku znajduje się plik o nazwie imiona.txt, w którym zapisany jest szereg imion (jako ciągi wyrazów string). Zaprojektuj program, który wyświetli liczbę imion zapisanych w tym pliku. (Otwórz plik i odczytaj z niego po kolei każdy ciąg znaków. Po odczytaniu każdego ciągu zinkrementuj zmienną licznikową. Pod oczytaniu ostatniego ciągu znaków zmienna licznikowa będzie równa liczbie imion zapisanych w pliku).
 
 39. Napisz program który wygeneruje 5 liczb losowych z zakresu 1-10 i zapisze te liczby w pliku o nazwie losowanie.txt. W drugim programie odczytaj te liczby z pliku i wyświetl w programie największą z nich.
 
 40. Klub sportowy Springfork Amateur organizuje w każdy weekend zawody. Prezes klubu poprosił Cię o zaprojektowanie trzech programów:
 a) Program, który umożliwi wprowadzenie nazwiska i wyniku każdego zawodnika, a następnie dopisze te dane jako rekordy w pliku golf.txt (PRZEDTEM PROSZĘ UTWORZYĆ PLIK GOLF.TXT Z POZIOMU SYSTEMU OPERACYJNEGO)
 b) Program, który odczyta rekordy zapisane w pliku golf.txt (nazwisko oraz wynik) a następnie je wyświetli.
 c) Program, który odczyta dane z pliku golf.txt i wyświetli w programie największy zdobyty przez gracza wynik oraz jego nazwisko.
 
 
